      <div class="date-info">
           12 Mart 2025 Cumartesi
        </div>
        
        
	        <div class="photo-container">
            <img src="img/120325.jpg" alt="Günün fotoğrafı">
			<iframe width="560" height="315" src="https://www.youtube.com/embed/04m8rXBW45g?si=yLBfFoDtXMDsPLdn" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
            <div class="photo-caption" contenteditable="false">
trrrrum,

trrrrum,

trrrrum!

trak tiki tak!
</div>
        </div>
        
        <div class="content" id="journal-content" contenteditable="false">



<b>Yapay Zeka İşimizi Elimizden Alacak mı veyahut Tarihin Tekerrürü Üzerine</b>
<p><p>
İnsanlık tarihinde bazı dönüm noktaları vardır: Yerleşik hayata geçiş, tarım toplumu, sanayi devrimi… Peki, yapay zeka devrimini de benzer bir kırılma noktası olarak görebilir miyiz? Bunu söylemek için henüz erken olabilir. Öyle ki, Fransa Kralı XVI. Louis, 14 Temmuz 1789 tarihli günlüğüne "Bugün kayda değer bir şey olmadı" diye not düşmüştü. Oysa aynı gün, Fransız Devrimi’nin simgesi olarak anılan Bastille baskını gerçekleşmişti. Demek ki bazı tarihi olayların etkisini kavrayabilmek için zamana ve geniş bir perspektife ihtiyaç var.
<p><p>
Yapay zekanın yükselişi karşısında insanların endişelenmesi oldukça doğal. Aslında bu, insanların makineler karşısında yaşadığı ilk sarsıntı değil. Sanayi Devrimi sonrasında, toplumsal yapılar ve ekonomik dengeler kökten değişti; dünya adeta yeniden şekillendi. Yüzlerce meslek kayboldu, yerine binlercesi doğdu. Ancak o dönemde de pek çok kişi geleceği öngörmekte zorlandı ve yanlış tahminlerde bulundu.
<p><p>
Örneğin, ekonomist Thomas Robert Malthus, nüfusun üstel (geometrik) olarak arttığını, ancak gıda üretiminin yalnızca doğrusal (aritmetik) bir hızla artabileceğini öne sürerek dünya nüfusunun açlık nedeniyle büyük bir krize sürükleneceğini savundu. Ona göre, dünya daha fazla insanı kaldıramayacaktı. Ancak 20. ve 21. yüzyılda tarım ve teknoloji alanındaki devrim niteliğindeki gelişmeler (bkz. Fritz Haber ve sentetik gübre) bu öngörüyü büyük ölçüde geçersiz kıldı.
<p><p>
Benzer şekilde, 1894 Büyük At Gübresi Krizi de geleceği tahmin etmenin zorluklarına güzel bir örnek teşkil eder. 19. yüzyılın sonunda şehirlerdeki atlı ulaşımın neden olduğu gübre birikimi büyük bir çevre felaketi olarak görülüyordu. Öyle ki, şehirlerin bu kirlilik yüzünden yaşanmaz hale geleceği düşünülüyordu. Ancak otomobilin icadı ve yaygınlaşması, beklenmedik bir şekilde bu sorunu ortadan kaldırdı.
<p><p>
Büyük olasılıkla gerçek olmayan ama ders verici bir anekdot olarak anlatılan bir söz de ABD Patent Ofisi Müdürü Charles H. Duell’e atfedilir. 1899 yılında "Artık keşfedilecek hiçbir şey kalmadı, icat edilebilecek her şey icat edildi" dediği iddia edilir. Geleceği öngörmenin ne kadar zor olduğuna dair güzel bir örnek, değil mi?
<p><p>
Aslında, makinelerin işleri elimizden alacağı korkusu da yeni değil. 19. yüzyılın başlarında İngiltere’de ortaya çıkan Ludist hareketi, sanayi devrimi sırasında dokuma makinelerinin işlerini ellerinden aldığına inanarak fabrikalara saldırdı ve makineleri tahrip etti. İşler öyle bir noktaya geldi ki, İngiliz hükümeti sert önlemler almak zorunda kaldı ve 1812’de makineleri yok edenlere idam cezası getirdi.
	<p><p>	
Kısacası, bu ne insanlığın yaşadığı ilk kriz ne de makinelerle verdiğimiz ilk mücadele. Ancak bu kez, gerçekten galip gelip gelemeyeceğimiz henüz belli değil.<p><p>

	 </div>	
		
		