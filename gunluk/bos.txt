		        <div class="date-info">
           12 Mart 2025 Cumartesi
        </div>
        
        
	        <div class="photo-container">
            <img src="img/120325.jpg" alt="Günün fotoğrafı">
            <div class="photo-caption" contenteditable="false">
	Bahse konu kitap ve ingiltere'deki bahçe çitleri



</div>
        </div>
        
        <div class="content" id="journal-content" contenteditable="false">
<b>Yok edilen korugan ve korunan bahçe demirleri üzerine veyahut israf özelinde bir Britanya Türkiye kıyaslaması</b>

Salim Hocam’ın yakın zamanda çıkan kitabından bahsetmiştim. Bu kitap, İkinci Dünya Savaşı sırasında oluşturulan Çatalca Savunma Hattı’nı anlatıyor. 

Bu hattın ana unsurlarından biri de koruganlardır. Korugan, savunma amaçlı inşa edilen küçük ve genellikle güçlendirilmiş yapılara verilen addır. Özellikle askeri savunma sistemlerinde kullanılan koruganlar, siperlere entegre edilebilir veya bağımsız yapılar olarak tasarlanabilir.

Bu koruganlar, 1930’ların sonlarında ve 1940’ların başlarında oldukça büyük bir maddi yük oluşturmuş. İçerdikleri dayanıklı malzemeler, özellikle demir ve beton, oldukça maliyetliydi. O yıllarda Türkiye’nin ekonomik durumu da göz önüne alındığında, bunların ne büyük fedakârlıklarla yapıldığı aşikârdır. Tarım arazisinde bulunan ya da özel mülkiyet içinde olanlar dışında günümüzde pek çoğu yok olmuştur.

Yazar, Avrupa’da yapılan koruganlarla Türkiye’dekilerin güncel durumunu oldukça detaylı bir şekilde karşılaştırmış. Ancak ben, bu noktaya değil, farklı bir konuya değinmek istiyorum.
<p><p>
İngiltere’de uzun bir süre yaşadım. Son oturduğum ev, 1800’lerin sonunda inşa edilmiş ve uzun süre itfaiye lojmanı olarak kullanılmış bir binaydı. Şehir merkezindeki binaların çoğu 150 yılı aşkın bir geçmişe sahipti. Üstelik bunlar sivil binalardı; devlet binaları çok daha eskiydi.
<p><p>
Yürüyüş yolu olarak çok sevdiğim bir kanal kenarı vardı. Bu kanal, Sanayi Devrimi sırasında hammadde ve ürün aktarımı için inşa edilmiş ve İngiltere’nin her tarafını saran yapay kanallardan yalnızca biriydi. İlginç olan ise bu kanalların, artık birincil işlevini yitirmiş olmasına rağmen, şehir yaşamına entegre edilerek park ve dinlenme alanları hâline getirilmiş olmasıydı. Üzerinde kürek gibi sporların yapıldığı bir sosyal alan oluşturulmuştu.
<p><p>
Ayrıca, yürümeyi çok sevdiğim pek çok eski ve artık kullanılmayan demiryolu hattı, yürüyüş yollarına ve parklara dönüştürülmüştü. Köprüler ve tüneller yıkılmamış, aksine şehre otantik bir hava katmıştı. Bazı tüneller ise sanatçılar için tuvallere dönüştürülmüştü.
<p><p>
İngiltere’de her sokakta mutlaka ikinci el eşyaların satıldığı bir dükkân bulunur. İnsanlar kullanmadıkları eşyaları buraya getirir ve oldukça güzel şeyler bulunabilir. Buralarda vakit geçirmeyi çok severdim. İsraf etmemek ve bir ürünü maksimum verimle kullanmak, İngiltere’de bir prensip meselesidir.
<p><p>
Ancak size bunlardan değil, başka bir konudan özellikle bahsetmek istiyorum: bahçe demirleri. Londra’da gezerken bazen oval bahçelerde demirlere rastlarsınız. İlk bakışta anlamsız gelebilir, ancak bunların arkasında önemli bir hikâye vardır. Bu demirler, İkinci Dünya Savaşı sırasında sökülüp bükülerek sedye hâline getirilmiş ve savaş sonrasında alındıkları yere tekrar monte edilmiştir.
<p><p>
Milli kaynakların kullanılmasında harcanan özene hayranı olmamak mümkün değil. Düşünebiliyor musunuz? bahçe demirinden sedye yapıp sonra bunları tekrar aldıkları yere koymak.
<p><p>
İngiltere gibi büyük, köklü ve zengin bir imparatorluk tasarrufa bu kadar önem verirken, bizim her şeyi israf etmemiz ne kadar acı. İngiltere’den çok daha mı zenginiz? Bu müsrifliğin, har vurup harman savurmanın mantıklı bir açıklaması var mıdır acaba?

	 </div>	